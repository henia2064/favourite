###Drożdżówka
*Jest wiele przepisów na wspaniale wyrośniętą i delikatną jak puch drożdżówkę. Mój ma tę zaletę, że taki efekt uzyskuje się przyrządzając ciasto przy pomocy miksera a nie męczącego wybijania ręką.*

***
####Składniki 
######Zaczyn
* 1 kostka drożdży(10 dkg),
* 2 łyżki cukru,
* 1/2 szklanki mleka.

Ciepłe składniki wymieszać i pozostawić do wyrośnięcia (uzyskując prawie pełen litrowy pojemnik).   
W tym czasie przygotować ciasto.
######Ciasto
* 6 jaj,
* szczypta soli,
* 1/2 kostki margaryny np. "Kasia" roztopionej i przestudzonej,
* 1/2 szklanki mleka,
* 1/2 szklanki oleju.  

Poszczególne składniki dodawać stopniowo w podanej kolejności cały czas miksując. Do tak dobrze napowietrzonej masy stale mieszając dodać wyrośnięte drożdże i w porcjach po 1 łyżce **1 kg przesianej mąki tortowej**. Gdy ciasto zrobi się gęste resztę mąki wkręcić przy użyciu łyżki. Na koniec dodać olejek śmietankowy i według uznania inne dodatki jak rodzynki wczesniej namoczone i odsączone lub skórkę pomarańczową.    
Ciasto odstawić do wyrosnięcia w temp. 50 C  w piekarnika przy uchylonych drzwiczkach.

######Kruszonka  
* 1/3 kostki masła,
* 2 łyżki cukru,
* 1 szklanka mąki,
* 1 cukier waniliowy.

Wyrośnięte ciasto przełożyć do formy wyłożonej papierem do pieczenia i posypać kruszonką. Wstawić do piekarnika nagrzanego do temp.180 C i piec przy użyciu grzałki górnej i dolnej przez około 30-40 minut. Po upieczeniu od razu wyjąć z pieca.


 

